"id": ".\AN3\AN3.46", "series": ".\AN3\AN3.46", "text": "Aṅguttara Nikāya 3.46 ,5. Cūḷavagga ,Sīlavantasutta ,“Yaṁ, bhikkhave, sīlavanto pabbajitā gāmaṁ vā nigamaṁ vā upanissāya viharanti. ,Tattha manussā tīhi ṭhānehi bahuṁ puññaṁ pasavanti. ,Katamehi tīhi? ,Kāyena, vācāya, manasā. ,Yaṁ, bhikkhave, sīlavanto pabbajitā gāmaṁ vā nigamaṁ vā upanissāya viharanti. ,Tattha manussā imehi tīhi ṭhānehi bahuṁ puññaṁ pasavantī”ti. ,Chaṭṭhaṁ. "