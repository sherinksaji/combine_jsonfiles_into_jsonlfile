"id": ".\AN3\AN3.107", "series": ".\AN3\AN3.107", "text": "Aṅguttara Nikāya 3.107 ,11. Sambodhavagga ,Ruṇṇasutta ,“Ruṇṇamidaṁ, bhikkhave, ariyassa vinaye yadidaṁ gītaṁ. ,Ummattakamidaṁ, bhikkhave, ariyassa vinaye yadidaṁ naccaṁ. ,Komārakamidaṁ, bhikkhave, ariyassa vinaye yadidaṁ ativelaṁ dantavidaṁsakahasitaṁ. ,Tasmātiha, bhikkhave, setughāto gīte, setughāto nacce, alaṁ vo dhammappamoditānaṁ sataṁ sitaṁ sitamattāyā”ti. ,Pañcamaṁ. "