"id": ".\AN7\AN7.60", "series": ".\AN7\AN7.60", "text": "Aṅguttara Nikāya 7.60 ,6. Abyākatavagga ,Sattadhammasutta ,“Sattahi, bhikkhave, dhammehi samannāgato bhikkhu nacirasseva āsavānaṁ khayā …pe… sacchikatvā upasampajja vihareyya. ,Katamehi sattahi? ,Idha, bhikkhave, bhikkhu saddho hoti, sīlavā hoti, bahussuto hoti, paṭisallīno hoti, āraddhavīriyo hoti, satimā hoti, paññavā hoti. ,Imehi kho, bhikkhave, sattahi dhammehi samannāgato bhikkhu nacirasseva āsavānaṁ khayā …pe… sacchikatvā upasampajja vihareyyā”ti. ,Sattamaṁ. "