"id": ".\AN7\AN7.14", "series": ".\AN7\AN7.14", "text": "Aṅguttara Nikāya 7.14 ,2. Anusayavagga ,Puggalasutta ,“Sattime, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṁ puññakkhettaṁ lokassa. ,Katame satta? ,Ubhatobhāgavimutto, paññāvimutto, kāyasakkhī, diṭṭhippatto, saddhāvimutto, dhammānusārī, saddhānusārī. ,Ime kho, bhikkhave, satta puggalā āhuneyyā pāhuneyyā dakkhiṇeyyā añjalikaraṇīyā anuttaraṁ puññakkhettaṁ lokassā”ti. ,Catutthaṁ. "