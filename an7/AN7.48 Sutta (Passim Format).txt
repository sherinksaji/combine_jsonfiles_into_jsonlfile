"id": ".\AN7\AN7.48", "series": ".\AN7\AN7.48", "text": "Aṅguttara Nikāya 7.48 ,5. Mahāyaññavagga ,Paṭhamasaññāsutta ,“Sattimā, bhikkhave, saññā bhāvitā bahulīkatā mahapphalā honti mahānisaṁsā amatogadhā amatapariyosānā. ,Katamā satta? ,Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā. ,Imā kho, bhikkhave, satta saññā bhāvitā bahulīkatā mahapphalā honti mahānisaṁsā amatogadhā amatapariyosānā”ti. ,Pañcamaṁ. "