"id": ".\AN6\AN6.115", "series": ".\AN6\AN6.115", "text": "Aṅguttara Nikāya 6.115 ,11. Tikavagga ,Dovacassatāsutta ,“Tayome, bhikkhave, dhammā. ,Katame tayo? ,Dovacassatā, pāpamittatā, cetaso vikkhepo. ,Ime kho, bhikkhave, tayo dhammā. ,Imesaṁ kho, bhikkhave, tiṇṇaṁ dhammānaṁ pahānāya tayo dhammā bhāvetabbā. ,Katame tayo? ,Dovacassatāya pahānāya sovacassatā bhāvetabbā, pāpamittatāya pahānāya kalyāṇamittatā bhāvetabbā, cetaso vikkhepassa pahānāya ānāpānassati bhāvetabbā. ,Imesaṁ kho, bhikkhave, tiṇṇaṁ dhammānaṁ pahānāya ime tayo dhammā bhāvetabbā”ti. ,Navamaṁ. "