"id": ".\AN5\AN5.59", "series": ".\AN5\AN5.59", "text": "Aṅguttara Nikāya 5.59 ,6. Nīvaraṇavagga ,Paṭhamavuḍḍhapabbajitasutta ,“Pañcahi, bhikkhave, dhammehi samannāgato dullabho vuḍḍhapabbajito. ,Katamehi pañcahi? ,Dullabho, bhikkhave, vuḍḍhapabbajito nipuṇo, dullabho ākappasampanno, dullabho bahussuto, dullabho dhammakathiko, dullabho vinayadharo. ,Imehi kho, bhikkhave, pañcahi dhammehi samannāgato dullabho vuḍḍhapabbajitoti. ,Navamaṁ. "