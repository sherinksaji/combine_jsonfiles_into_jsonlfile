"id": ".\AN5\AN5.203", "series": ".\AN5\AN5.203", "text": "Aṅguttara Nikāya 5.203 ,21. Kimilavagga ,Assājānīyasutta ,“Pañcahi, bhikkhave, aṅgehi samannāgato rañño bhadro assājānīyo rājāraho hoti rājabhoggo, rañño aṅgantveva saṅkhaṁ gacchati. ,Katamehi pañcahi? ,Ajjavena, javena, maddavena, khantiyā, soraccena—,imehi kho, bhikkhave, pañcahi aṅgehi samannāgato rañño bhadro assājānīyo rājāraho hoti rājabhoggo, rañño aṅgantveva saṅkhaṁ gacchati. ,Evamevaṁ kho, bhikkhave, pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassa. ,Katamehi pañcahi? ,Ajjavena, javena, maddavena, khantiyā, soraccena—,imehi kho, bhikkhave, pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassā”ti. ,Tatiyaṁ. "