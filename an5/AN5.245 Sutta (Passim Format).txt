"id": ".\AN5\AN5.245", "series": ".\AN5\AN5.245", "text": "Aṅguttara Nikāya 5.245 ,25. Duccaritavagga ,Dutiyaduccaritasutta ,“Pañcime, bhikkhave, ādīnavā duccarite. ,Katame pañca? ,Attāpi attānaṁ upavadati; ,anuvicca viññū garahanti; ,pāpako kittisaddo abbhuggacchati; ,saddhammā vuṭṭhāti; ,asaddhamme patiṭṭhāti. ,Ime kho, bhikkhave, pañca ādīnavā duccarite. ,Pañcime, bhikkhave, ānisaṁsā sucarite. ,Katame pañca? ,Attāpi attānaṁ na upavadati; ,anuvicca viññū pasaṁsanti; ,kalyāṇo kittisaddo abbhuggacchati; ,asaddhammā vuṭṭhāti; ,saddhamme patiṭṭhāti. ,Ime kho, bhikkhave, pañca ānisaṁsā sucarite”ti. ,Pañcamaṁ. "