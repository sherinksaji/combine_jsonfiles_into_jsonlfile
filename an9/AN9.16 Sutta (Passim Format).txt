"id": ".\AN9\AN9.16", "series": ".\AN9\AN9.16", "text": "Aṅguttara Nikāya 9.16 ,2. Sīhanādavagga ,Saññāsutta ,“Navayimā, bhikkhave, saññā bhāvitā bahulīkatā mahapphalā honti mahānisaṁsā amatogadhā amatapariyosānā. ,Katamā nava? ,Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā, pahānasaññā, virāgasaññā—,imā kho, bhikkhave, nava saññā, bhāvitā bahulīkatā mahapphalā honti mahānisaṁsā amatogadhā amatapariyosānā”ti. ,Chaṭṭhaṁ. "