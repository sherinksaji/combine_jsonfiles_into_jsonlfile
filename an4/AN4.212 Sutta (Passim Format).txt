"id": ".\AN4\AN4.212", "series": ".\AN4\AN4.212", "text": "Aṅguttara Nikāya 4.212 ,22. Parisāvagga ,Diṭṭhisutta ,“Catūhi, bhikkhave, dhammehi samannāgato yathābhataṁ nikkhitto evaṁ niraye. ,Katamehi catūhi? ,Kāyaduccaritena, vacīduccaritena, manoduccaritena, micchādiṭṭhiyā—,imehi kho, bhikkhave, catūhi dhammehi samannāgato yathābhataṁ nikkhitto evaṁ niraye. ,Catūhi, bhikkhave, dhammehi samannāgato yathābhataṁ nikkhitto evaṁ sagge. ,Katamehi catūhi? ,Kāyasucaritena, vacīsucaritena, manosucaritena, sammādiṭṭhiyā—,imehi kho, bhikkhave, catūhi dhammehi samannāgato yathābhataṁ nikkhitto evaṁ sagge”ti. ,Dutiyaṁ. "