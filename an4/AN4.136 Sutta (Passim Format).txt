"id": ".\AN4\AN4.136", "series": ".\AN4\AN4.136", "text": "Aṅguttara Nikāya 4.136 ,14. Puggalavagga ,Paṭhamasīlasutta ,“Cattārome, bhikkhave, puggalā santo saṁvijjamānā lokasmiṁ. ,Katame cattāro? ,Idha, bhikkhave, ekacco puggalo sīlesu na paripūrakārī hoti, samādhismiṁ na paripūrakārī, paññāya na paripūrakārī. ,Idha pana, bhikkhave, ekacco puggalo sīlesu paripūrakārī hoti, samādhismiṁ na paripūrakārī, paññāya na paripūrakārī. ,Idha pana, bhikkhave, ekacco puggalo sīlesu paripūrakārī hoti, samādhismiṁ paripūrakārī, paññāya na paripūrakārī. ,Idha pana, bhikkhave, ekacco puggalo sīlesu paripūrakārī hoti, samādhismiṁ paripūrakārī, paññāya paripūrakārī. ,Ime kho, bhikkhave, cattāro puggalā santo saṁvijjamānā lokasmin”ti. ,Chaṭṭhaṁ. "